---
id: '85'
title: >-
  Rīgas geto muzejs piedāvā virtuālo izstādi par spāņu diplomātiem, kas glāba
  ebrejus Otrā pasaules kara laikā.
locale: lv
date: 2021-04-27T00:00:00.000Z
tags:
  - Izstādes
oldUrl: >-
  http://shamir.lv/2021/04/27/%d0%bc%d1%83%d0%b7%d0%b5%d0%b9-%d1%80%d0%b8%d0%b6%d1%81%d0%ba%d0%be%d0%b3%d0%be-%d0%b3%d0%b5%d1%82%d1%82%d0%be-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%bb%d1%8f%d0%b5%d1%82-%d0%b2%d0%b8/?lang=lv
image: '/images/1712.jpg'
---
Spānijas vēstniecība Latvijā, biedrība „Šamir” un Rīgas geto un Latvijas holokausta muzejs atklāj ceļojošās izstādes „Augstāk par dienesta pienākumiem” virtuālo versiju. Šī izstāde ir veltīta tiem Spānijas diplomātiem un Ārlietu dienesta darbiniekiem, kuri Otrā pasaules kara laikā bez savas valdības mudinājuma, un bieži vien pakļaujot sevi riskam, izmantoja savu diplomātisko statusu, lai glābtu vietējos ebrejus no drošas nāves. Viena no lielākajām traģēdijām Eiropas vēsturē tiek atdzīvināta caur vēsturiskām fotogrāfijām un aizraujošiem stāstiem, kas parāda, ka kaut ko vienmēr ir iespējams darīt – ja vien cilvēkam ir laba sirds.

Ņemot vērā pašreizējos ierobežojumus, muzejs ir sagatavojis izstādes virtuālo versiju, kuru var apskatīt muzeja virtuālo ekskursiju vietnē: [http://rgmvirtualtours.lv/tours/spain/](http://rgmvirtualtours.lv/tours/spain/).

Ar izstādes veidotāju Spānijas Ārlietu, Eiropas Savienības un sadarbības ministrijas laipnu atļauju vietnē ir redzams pilns izstādes saturs, ieskaitot tekstu un fotogrāfijas.

Izstāde sagatavota ar Spānijas vēstniecības un Latvijas Kultūras ministrijas finansiālo atbalstu.

Pēc ierobežojumu atcelšanas izstāde būs apskatāma Rīgas geto un Latvijas holokausta muzejā līdz 2021. gada augustam. Ieeja bez maksas. Apmeklētāji tiek laipni aicināti veikt ziedojumus muzeja aktivitāšu atbalstam.
