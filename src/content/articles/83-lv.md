---
id: '83'
title: Aicinām uz multimediālas izstādes “Marka Šagāla krāsu mūzika” atklāšanu
locale: lv
date: 2020-08-14T00:00:00.000Z
tags:
  - Izstādes
oldUrl: >-
  http://shamir.lv/2020/08/14/%d0%bf%d1%80%d0%b8%d0%b3%d0%bb%d0%b0%d1%88%d0%b0%d0%b5%d0%bc-%d0%bd%d0%b0-%d0%be%d1%82%d0%ba%d1%80%d1%8b%d1%82%d0%b8%d0%b5-%d0%bc%d1%83%d0%bb%d1%8c%d1%82%d0%b8%d0%bc%d0%b5%d0%b4%d0%b8%d0%b9%d0%bd/?lang=lv
image: >-
  /images/2020/08/shagal-3-fb-e1597398854209-793x521.jpg
---
Aicinām Jūs uz Mag.Art. Ances Grincmanes multimediālas izstādes “Marka Šagāla krāsu mūzika” atklāšanu, kas notiks Rīgas geto un Latvijas holokausta muzejā, Turgeņeva ielā 2, 8. zālē (ieeja no Maskavas ielas puses) 2020.gada 18.augustā plkst.14.00.

Ekspozīcijas pamatu veido gleznas, kuras radītas specifiskas sakrālās, tradicionālās (“Sh’me Yisroel” Moses Mirsky) un M.Šagāla iecienītās klasiskās mūzikas (Mocarta Simfonija nr 41 “Jupiter”) iespaidā. Izstādes priekštelpā tiks uzstādīti stendi, kas iepazīstina ar Marka Šagāla dzīvesstāstu, kā arī ar informāciju par slavenajiem Latvijas ebreju māksliniekiem (Jākovu Veksleru, Borisu Lurje, Aleksandru Dembo un citiem). Multimediālais izstādes formāts ļauj izbaudīt gan vizuālo saturu, gan skaņdarbus.

Izstādi finansiāli atbalstīja Rīgas Dome un LNK Charity fund. Izstādi Rīgā tehniski atbalstīja kompānija “LG”, Latvijas Nacionālais Mākslas muzejs, Boris Lurie Art Foundation.

![](/images/2020/08/shagal-3-site-1.jpg)
