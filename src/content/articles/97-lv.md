---
id: '97'
title: Izstāde “Ebreji Norvēģijā un Latvijā. Negaidītās krustceles”
locale: lv
date: 2015-09-17T00:00:00.000Z
tags:
  - Izstādes
oldUrl: >-
  http://shamir.lv/2015/09/17/the-exhibition-jews-in-norway-and-latvia-unexpected-crossings/?lang=lv
image: '/images/13.jpg'
---
[![Clipboard03](/images/1740.jpg)](/images/1740.jpg)

Izstāde “Ebreji Norvēģijā un Latvijā. Negaidītās krustceles” tiks atklāta projektā&nbsp;“450 gadus kopa ebreju kultura Latvijas vidē-māksla, muzika, izglītība”&nbsp;**Nr.EEZLV04/GSKA/2013/02**&nbsp;ietvaros&nbsp;Rīgas geto muzejā 2015.g. 13. oktobrī, 16:00. Izstāde “Ebreji Norvēģijā un Latvijā. Negaidītās krustceles” aplūko&nbsp; aizraujošu vēstures nodaļu par ebrejiem Eiropā, stāstot par ebreju imigrantiem, kas ieradās Norvēģijā no 1851. gada līdz Otrajam pasaules karam, izmantojot tekstus un fotogrāfijas no personīgiem albumiem un arhīviem.&nbsp;Izstāde tika atklāta Oslo Ebreju muzejā 2001. gadā, un pēc tam tika izrādīta kā ceļojošā izstāde 90 Norvēģijas Valsts bibliotēkās no 2001. līdz 2004. gadam. 2003. gada janvārī lielākā izstādes versija angļu valodā tika atklāta Skandināvijas namā Ņujorkā, vēlāk tā ceļoja pa ASV un Kanādu, nokļūstot deviņos ebreju un norvēģu-amerikāņu muzejos un kultūras centros. Līdzīgu izstādes versiju 2009. gadā izrādīja arī Beithatfutsotā (Beit Hatfutsot) Telavivā.

Izstādes tēmas:

1. Ievads

2. Henriks Vergelands (Henrik Wergeland) un 2. pants/Pirmais imigrācijas vilnis 1852-1880

3. Otrais imigrācijas vilnis 1881-1920

4. Gadsimta ģimene – imigranta stāsts

5. Pelnot iztiku

6. Reliģiskā dzīve

7. Kultūra un organizācijas

8. Ebreju dzīve visā Norvēģijā

9. Antisemītisms un Norvēģijas sabiedriskā sfēra, 1851-1945

10. Morics Rabinovičs (Moritz Rabinowitz) – tumšo laiku humānists

11. Norvēģijas ebreju vajāšanas un slepkavības 1940-1945

12. Epilogs
Izstādes atklāšana notiks kopā ar semināru par ebreju vēsturi Latvijā un Norvēģijā, ko vadīs Oslo Ebreju muzeja direktors Dr. Sidsels Levins (Dr. Sidsel Levin).Seminārs par Norvēģijas ebreju kultūru muzeja telpās un OEM vadītāja, Dr. Sidsela Levina atklātā lekcija-diskusija: „Iecietība un starpkultūru dialogs Norvēģijā” atklās jaunajiem zinātniekiem un Latvijas Universitātes studentiem iepriekš nezināmas vēstures tēmas par šīm valstīm, pievērsīs viņu uzmanību izstādei, piedāvās tēmas turpmākiem pētījumiem un LU sadarbībai ar ОЕМ un citām Norvēģijas organizācijām, tādējādi radot ilglaicīgu šīs aktivitātes rezultātu. Tāpat šīs lekcijas mērķis ir stimulēt starpkultūru dialogu un iecietību jauno zinātnes un kultūras darbinieku vidū.

Projekta “450 gadus kopā. Ebreju kultūra Latvijas vidē-māksla, muzika, izglītība”&nbsp;**Nr.EEZLV04/GSKA/2013/02**&nbsp;īstenošanas periods ir 01.01.2015.-31.12.2015. Projekts tiek īstenots, izmantojot 65&nbsp;677&nbsp;EUR piešķīrumu no Islandes, Lihtenšteinas un Norvēģijas ar EEZ finanšu instrumenta starpniecību. Projekta kopējās izmaksas ir 89&nbsp;117&nbsp;EUR, valsts līdzfinansējums 11&nbsp;590&nbsp;EUR, biedrības „Šamir” līdzfinansējums 11 850&nbsp;EUR.&nbsp;Projekta galvenās aktivitātes ir četru izstāžu rīkošana Latvijā un Norvēģijā, klezmeru (ebreju tautas mūzikas) grupas koncerts Rīgā un starptautisks bērnu zīmējumu konkurss un izstāde.
[![EEA logo](/images/1742.png)](/images/1742.png) [![unnamed (1)](/images/1755.png)](/images/1755.png)
