---
id: '58'
title: Holokausta piemiņas dienas Latvijā
locale: lv
date: '2020-07-01'
tags:
  - Darbība
oldUrl: >-
  http://shamir.lv/2020/02/07/%d0%b4%d0%bd%d0%b8-%d0%bf%d0%b0%d0%bc%d1%8f%d1%82%d0%b8-%d1%85%d0%be%d0%bb%d0%be%d0%ba%d0%be%d1%81%d1%82%d0%b0-%d0%b2-%d0%bb%d0%b0%d1%82%d0%b2%d0%b8%d0%b8/?lang=lv
image: '/images/1676.jpg'
---
Atzīmējot Vispasaules holokausta piemiņas dienu un 75 gadadienu kopš Aušvicas-Birkenavas nāves nometnes atbrīvošanas, 26. un 27.janvārī Rīgas geto un holokausta muzejā Latvijā notika gan bezmaksas ekskursijas, gan pārgājiens uz kādreizējo Rīgas geto teritoriju – Maskavas forštati. Apmeklētājiem bija iespēja uzzināt par ebreju dzīvi pirmskara Latvijā, viņu likteņiem Otrā pasaules kara laikā.

Dienas laikā, 26.janvārī Rīgas geto un holokausta muzejā Latvijā notika ekskursija, kā arī tika atklāts projekts „Mēs nekad neaizmirsīsim šīs sejas”. Latvijas ebreju pēcteči uz muzeju regulāri nes savu bojāgājušo radinieku fotoattēlus. Lai saglabātu viņu piemiņu, esam izveidojuši stendus, kuri laika gaitā no jauna tiks papildināti. Tajos izvietotas fotogrāfijas un uzraksts „Mēs nekad neaizmirsīsim šīs sejas” piecās valodās. Šī projekta prezentācijas noslēgumā notika ekskursija pa Rīgas geto teritoriju. Pārgājiena ekskursija gida pavadībā ietilpa bijušās Lielās horālās sinagogas (Gogol šul) apmeklējums, kavēšanās holokaustā izdzīvojušo atmiņās par dzīvi geto, iepazīšanās ar piemiņas objektiem Ludzas ielā. Pasākumu vēlā pēcpusdienā noslēdza Veco ebreju kapu apmeklējums. Kopumā ekskursijā pa muzeju piedalījās 40 cilvēki, ekskursijā pa bijušā Rīgas geto teritoriju – 10.

Savukārt 28.janvārī Rīgas 72.vidusskolā notika ceļojošās izstādes par ebreju vēsturi Latvijā “Kultūras tilti” prezentācija.

Rīgas geto un holokausta muzejā Latvijā izpilddirektore Jūlija Tereščenko atklāja izstādi ar stāstījumu par šausminošajiem notikumiem, kas risinājās Latvijā holokausta laikā un kas skāra ebrejus: skolēni uzzināja par ebreju pārvākšanos uz geto, darba nometnēm, pazemojumiem, masveida nošaušanām. Divsimt skolēnu uzmanīgi klausījās satraucošajā stāstījumā, noslēgumā viņiem bija iespēja uzdot jautājumus un saņemt uz tiem izsmeļošas atbildes.Rīgas geto un holokausta muzejs Latvijā izsaka pateicību skolas direktoram Aleksandram Anzuļevičam par palīdzību šī nozīmīgā pasākuma organizēšanā.
![](/images/1684.jpg) ![](/images/1685.jpg) ![](/images/1674.jpg) ![](/images/1675.jpg) ![](/images/1677.jpg) ![](/images/1678.jpg) ![](/images/1679.jpg) ![](/images/1680.jpg) ![](/images/1681.jpg) ![](/images/1682.jpg) ![](/images/1683.jpg)
