---
id: '4'
title: >-
  EURO 2012 kvalifikācijas turnīra spēle – Latvija-Izraēla ebreju
  sportistu-Holokausta upuru piemiņai
locale: lv
date: '2011-04-05'
tags:
  - Festivāli
oldUrl: >-
  http://shamir.lv/2011/06/04/%d1%84%d1%83%d1%82%d0%b1%d0%be%d0%bb%d1%8c%d0%bd%d1%8b%d0%b9-%d0%bc%d0%b0%d1%82%d1%87-%d0%bb%d0%b0%d1%82%d0%b2%d0%b8%d1%8f-%d0%b8%d0%b7%d1%80%d0%b0%d0%b8%d0%bb%d1%8c-%d0%b2-%d0%bf%d0%b0%d0%bc%d1%8f/?lang=lv
image: '/images/258.jpg'
---
**2011.g. 04. jūnijā plkstn. 19:30 “Skonto” stadiona notiks EURO 2012 kvalifikācijas turnīra spēle – Latvija-Izraēla. Ebreju draudzes un biedrības „Šamir” iniciatīvu veltīt šo spēli Latvijas ebreju sportisti-Holokausta upuru piemiņai atbalstīja Latvijas Futbola Federācija un UEFA.&nbsp;**

…Ir pagājuši 70 gadi kopš Latvijas un Eiropas vēstures traģiskajiem notikumiem, kad plaukstoša un bagāta ebreju sabiedrība Latvijā pirms Otrā Pasaules Kara tika gandrīz pilnībā iznīcināta nacistu varā. Vairāk kā 75 tūkstoši ebreju tika nogalināti un vairāk kā 26 tūkstoši Rietumeiropas ebreju tika deportēti līdz Latvijai un nogalināti Rumbulā un Biķerniekos. Latvijas Futbola federācija, ebreju asociācija “Šamir”, Rīgas Getto un Latvijas holokausta muzejs kopā piemin šos traģiskos notikumus.

Latvijas teritorijā dzimuši daudzi pasaulē pazīstami cilvēki kā Solomons Mičoels, Marks Rotko, Oskars Stroks, Īzaks Berlins un citi. Ebrejiem pirms kara bija ilgas tradīcijas sportā, trim sporta organizācijām – Maccabi, Hapoel un Hackoah, kurām bija atzari lielākajās Latvijas pilsētās. Futbols, bokss, svarcelšana un citas sacensības notika daudzviet Latvijā. Lielākā daļa ebreju jauniešu brīvajā laikā sportoja, bet daudzi pazīstami sportisti pazuda Holokaustā. Piemēram S.Garbers (futbolists, spēlējis arī Latvijas nacionālajā futbola izlasē), M.Pasmans (svarcēlājs, Rīgas geto pretošanās kustības biedrs), M.Feigins (pazīstams šaha spēlētājs) un tūkstošiem citu.

Šogad ebreji Latvijā svin 450 gadu jubileju kopš ebreju ieceļošanas Latvijā un piemin 70 gadus pēc Holokausta. Futbola mačā starp Latviju un Izraēlu 2011.gada 4.jūnijā mēs pieminēsim sportistus / Holokausta upurus Latvijā. “Dzīve turpinās par spīti visām tumšajām lapām vēsturē, mēs varam uzbūvēt jaunu demokrātisku un multikulturālu Eiropas sabiedrību kopā,” saka asociācijas “Šamir”, Rīgas Getto un Latvijas Holokausta muzeja valdes priekšsēdētajs rabīns Menahems Barkahans.
