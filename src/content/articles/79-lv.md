---
id: '79'
title: "Par godu\_ievērojamā sabiedriskā darbinieka Solomona Mihoelsa 130. jubilejai izdota pastmarka"
locale: lv
date: 2020-04-24T00:00:00.000Z
tags:
  - Projekti
oldUrl: >-
  http://shamir.lv/2020/04/24/%d0%b2%d1%8b%d0%bf%d1%83%d1%89%d0%b5%d0%bd%d0%b0-%d0%bf%d0%be%d1%87%d1%82%d0%be%d0%b2%d0%b0%d1%8f-%d0%bc%d0%b0%d1%80%d0%ba%d0%b0-%d0%b2-%d1%87%d0%b5%d1%81%d1%82%d1%8c-%d0%b7%d0%b0%d1%81%d0%bb%d1%83/?lang=lv
image: '/images/1696.jpg'
---
Biedrība “Šamir” un Rīgas geto un Latvijas holokausta muzejs sadarbībā ar muzeju “Ebreji Daugavpilī un Latgalē” sagatavoja un izdeva pastmarku par godu ievērojamā sabiedriskā darbinieka, režisora, aktiera un teātra pedagoga Solomona Mihoelsa ( 1890–1948) 130. dzimšanas gadadienai. Šī pastmarka ir pirmā sērijā “Izcilie Latvijas ebreji”.

Solomons Mihoels dzimis 1890. gada 16. martā Dinaburgas (tagad – Daugavpils) pilsētā, Vitebskas guberņā, Krievijas impērijā, ebreju ģimenē. 9 gadu vecumā viņš uzrakstījis pirmo lugu. 1918. gadā Mihoels tika uzņemts Alekseja Granovska teātra studijā, vēlāk viņš līdz ar studiju pārcēlās uz Maskavu, kur Granovskis nodibināja Maskavas Valsts ebreju teātri. 1928. gadā teātra vadība tika nodota Mihoelsam, tāpēc šis teātris kļuva par tolaik vienu no slavenākajiem Maskavā. Kopumā Mihoels iestudējis 14 izrādes un nospēlējis vairāk kā 30 lomas. Visslavenākā viņa loma bijusi karaļa Līra tēls. Ir zināms, ka pat aktieri no Lielbritānijas, apmeklējot Maskavas Valsts ebreju teātri, devušies uz iestudējumu “Karalis Līrs” , to ļoti atzinīgi novertējuši. Tai pat laikā Mihoels kļuva par pirmo ebreju antifašistu komitejas (EAK) priekšsēdētāju. 1943. gadā viņš šīs komitejas uzdevumā devās uz ASV, Kanādu, Meksiku un Lielbritāniju, veicot propagandas pasākumus – organizējot finansiālu atbalstu PSRS militārajām operācijām. Solomona Mihoela dzīve traģiski aprāvās 1948. gada 13. janvārī.

Interesentus pastmarku iegādē lūdzam sazināties ar biedrības “Šamir” koordinatori Džennetu Italmazovu (information@shamir.lv)
