---
id: '133'
title: "Izdota jauna grāmata\_ „Ebreju virtuves receptes” vācu valodā"
locale: lv
date: 2020-04-27T00:00:00.000Z
tags:
  - Publikācijas
oldUrl: >-
  http://shamir.lv/2020/04/27/%d0%b8%d0%b7%d0%b4%d0%b0%d0%bd%d0%b0-%d0%bd%d0%be%d0%b2%d0%b0%d1%8f-%d0%ba%d0%bd%d0%b8%d0%b3%d0%b0-%d1%80%d0%b5%d1%86%d0%b5%d0%bf%d1%82%d1%8b-%d0%b5%d0%b2%d1%80%d0%b5%d0%b9%d1%81%d0%ba%d0%be/?lang=lv
image: '/images/1694.jpg'
---
Izdevniecība „Šamir” izdevusi jaunu grāmatu „Ebreju virtuves receptes” vācu valodā.

Grāmatas pamatu sastāda vecas „vecmāmiņu receptes”, kuras ebreju sievietes uzzināja no savām mammām un vecmāmiņām. Padomju Savienībā gandrīz pusgadsimta garumā netika publicēti ebreju virtuves recepšu krājumi. Iemesls vienkāršs – ebrejiem virtuve ir ne tikai tautiska tradīcija, tā ir cieši saistīta ar jūdaisma reliģiju, kas ir neiedomājama bez košera likumu ievērošanas.

Sākotnēji grāmata bija paredzēta kā košera likumu izklāsts, ar pielikumu – kulinārijas receptēm no „Idiše mame”, sieviešu kluba, kas saistīta ar ebreju reliģisko biedrību „Šamir” Rīgā, ko 1989.gadā dibināja nu jau mirušais rabīns Nātans Barkāns, lai atjaunotu ebreju tautas dzīvesveida tradīcijas. Klubs pulcējās otrdienās. Sievietes gatavoja dažādus ēdienus un tādejādi kopā apguva ebreju virtuves receptes. Pašas receptes tika pierakstītas.

Tādēļ šīs grāmatas receptes nekādā gadījumā nav anonīmas – tās grāmatai sagādāja Bella Bogdanova, Ņina Smirina, Vera Kļaštornaja, Ida Dubovska, Ludmila Zaligmana, Mirjama Mellere, Daniela Ustinova, Tamāra Gorelika, Sāra Oškina, Mirjama Šlangere, Ida Goldšmita, Neļa Zerņica, Zina Noija, Blūma Florenca, Žeņa Andirima un citas kluba locekles.

Lai gan grāmata sastādīta Latvija, tā ne tuvu neaprobežojas ar Austrumeiropas receptēm. Tajā ir mūsdienu Izraēlas ēdieni, kā arī kalnu ebreju un Jemenas ebreju ēdieni. Krājums aptver visu ebreju virtuves ēdienu kompleksu: svētku un ikdienas, aukstās un karstās uzkodas, zupas un otrie ēdieni, miltu izstrādājumi, saldie ēdieni un dzērieni. Bet pēdējā grāmatas nodaļa veltīta košera noteikumu paskaidrojumam.

Grāmata būs vērtīga ebreju ģimenēm, kas vēlas lai maltītes būtu daudzveidīgas, garšīgas, glītas un ebrejiskas. Starp citu, tā izraisīs interesi ne tikai kulināriem, bet arī visiem, kas interesējas par ebreju tradīcijām un kultūru.
Līdz šim izdevums tika nopublicēts latviešu un krievu valodās. Tās var iegādāties mūsu informācijas centrā pēc karantīnas beigām, bet tās arī var pasūtīt un mēs tās Jums nosūtīsim pa pastu.
