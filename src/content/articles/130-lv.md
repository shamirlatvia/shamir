---
id: '130'
title: >-
  Biedrība “Šamir” un Rīgas geto un holokausta muzejs Latvijā prezentēja izstādi
  „Kultūras tilti. Ebreji Latvijā”  Ņujorkā
locale: lv
date: 2019-12-16T00:00:00.000Z
tags:
  - Izstādes
oldUrl: >-
  http://shamir.lv/2019/12/16/%d0%be%d0%b1%d1%89%d0%b5%d1%81%d1%82%d0%b2%d0%be-%d1%88%d0%b0%d0%bc%d0%b8%d1%80-%d0%b8-%d0%bc%d1%83%d0%b7%d0%b5%d0%b9-%d1%80%d0%b8%d0%b6%d1%81%d0%ba%d0%be%d0%b3%d0%be-%d0%b3%d0%b5%d1%82/?lang=lv
image: '/images/1662.jpg'
---
Svētdien, 2019.gada 17.novembrī Ņujorkas Park Īst sinagogā (Park East synagogue) notika Latvijas ebreju kopienas vēsturei veltītas izstādes atklāšana. Izstāde veltīta neatkarīgās Latvijas Republikas simtgadei, kas Ņujorkā ir pirmais šāda veida pasākums, kurš realizēts projekta „Kultūras tilti” ietvaros. Tuvākajā laikā plānots noorganizēt vēl vairākas izstādes citās ASV un Latvijas pilsētās.

 Izstāde bija piesaistīta gadskārtējam holokaustā izdzīvojušo Latvijas ebreju asociācijas (Jewish Survivors of Latvia, Inc.) locekļu salidojumam. To apmeklēja vairāk kā 120 cilvēki – gan pirmās Latvijas emigrantu paaudzes pārstāvji, gan viņu bērni un mazbērni, kā arī uz salidojumu ielūgtie viesi. Asociācijas salidojuma laikā tika prezentēts Rīgas geto muzeja rekonstrukcijas un attīstības projekts. Biedrība “Šamir” un Rīgas geto un holokausta muzejs Latvijā izsaka sirsnīgu pateicību par sadarbību izstādes organizēšanā Dāvidam Zilbermanam, Ivaram Brodam, Aelitei Neihauzenai un profesoram Džordžam Švābam.

Izstādes divdesmit plakāti izstāsta visu Latvijas ebreju 450 gadu garo vēsturi – no Kurzemes hercogistes laikiem līdz mūsdienām. Sevišķi detalizēti aplūkots pirmās republikas periods, no 1918.līdz 1940.gadam: ebreju ieguldījums jaunās valsts tapšanā, ebreji kultūrā, sportā un zinātnē.  Liela uzmanība pievērsta Otrajam pasaules karam un holokaustam. Pirms kara Latvijā dzīvoja vairāk kā 93 000 ebreju, holokausta laikā gāja bojā ap 70 000 vietējo un 20 000 no Rietumeiropas deportēto cilvēku. Bez tam, pēckara gados kopiena piedzīvoja atdzimšanu. Ekspozīcijā tāpat atspoguļots padomju periods ar mēģinājumiem emigrēt no PSRS, ebreju tradīcijas apgūšana pagrīdē, kā arī Latvijas ebreju jaunākās vēstures lappuses.

Ar šo projektu organizatori cer padarīt Latvijas ebreju vēsturi vairāk zināmu un pieejamu plašākai publikai pasaulē.

Izstādi atbalstīja: Valsts kultūrkapitāla fonds (VKKF), Rīgas dome, Liepājas ebreju mantojuma fonds un LNK Charity Fund. Izstāde Ņujorkā tika organizāta ar Latvijas holokaustā izdzīvojušo Latvijas ebreju asociācijas (Latvian Jewish survivors of Holocaust) atbalstu.

![](/images/1661.jpg)
![](/images/1660.jpg)

![](/images/1659.jpg)

![](/images/1663.jpg)

![](/images/1664.jpg)
